---
layout: post
title: Uke18
category: Utvikling
---
## Denne uken
Vi hadde et møte på mandag hvor vi først demonstrerte hva vi hadde. Den mest påfallende endringen siden sist er at det faktisk er fine og nøytrale farger på siden, og ikke glorete oransj og rød som sist. I tillegg var import og eksport av JSON bedre. Vi fikk tilbakemelding på hvilke visningselementer vi har valgt ut, og hva slags data fra APIen de skulle inneholde. Vi kom fram til at vi skulle skrive et dokument som lister opp og beskriver våre element. Vi brukte resten av dagen på det, og presenterte det på onsdag etter 1. Mai. Der fikk vi enda mer tilbakemelding og gjorde noen endringer. Til slutt har vi kommet fram til et dokument som vi er ganske fornøyd med.

Med et håndfast dokument som beskriver alle elementer vi jobber med har vi også kunnet fått skrevet det som kode og alle våre 6 visningselementer har nå støtte for API-kall inne i dirigenten.

Ellers har vi skrevet rapport og prøvd å bestemme oss for hvordan brukertesten vi tenkte å ha kommer til å være. 

![](https://maisondesarts.saint-herblain.fr/sites/default/files/styles/990-555-crop/public/mc_lart_de_la_direction_1.jpg)

## Neste uke
Neste uke bør vi ha bestemt oss nøyaktig for hvordan brukertesten bør bli, hva slags data vi innhenter derfra og hva vi kan lære av det. Så får vi bestemme dato, sted og testpersoner. Vi får oppsøke litteraturen og diskutere litt sammen om det. Det er i realiteten bare 2(!) uker til utkastet til rapporten skal være ferdig, og da må brukertesten ha vært gjort og blitt skrevet noe vettugt om.